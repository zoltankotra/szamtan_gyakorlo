# Szabad riport

A megrendeléseknek legyen egy azonosító kódja, ezzel jelenjen meg a táblázatban. Emellett jelenjen még meg a megrendelő és a megrendelés értéke. Az azonosítóra kattintva egy új lapon jelenjen meg annak a megrendelésnek a tételes leírása: Táblázat, amiben szerepel a megrendelt áruk kódja, neve, mennyisége, egységár * db, illetve két rubrika: egy annak, hogy a terméket összeszedték, egy pedig annak, hogy leellenőrizték. Ez a felület legyen fehér, a sorok elkülönítése legyen halványszürke, hogy nyomtatható legyen.

A táblázatos felületeken legyen állítható, hogy hány sor jelenjen meg egy oldalon. (esetleg legyen kereső is?) Azon a felületen, ahol egy adott megrendelés van részletezve, ott automatikusan úgy legyen bontva, hogy függőleges tájolású A4-es lapokat kitöltsön.

A termékek illetve árukészlet felületeken az áru kódjára vagy nevére kattintva egy új lapra irányítva jelenjen meg az adott termék oldala, ahol részletes információk találhatók róla: Azonosító kód, név, termék vonalkód, karton vonalkód, nettó tömeg, bruttó tömeg, ár, áfa, illetve kép a termékről.

Termék csak akkor legyen törölhető, ha nincs árukészleten. Az árukészlet menüben legyen egy áthelyezés gomb, amivel megváltoztatható az adott helyen lévő adott termék lokációja (kérdezzen rá mennyiségre).
